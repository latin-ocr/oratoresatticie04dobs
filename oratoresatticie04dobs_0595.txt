 

 

 

2—42. „

CHR. GOTTL. HEYNII

AD

RAPHAELEM FIORILLO
EPISTO LA.

UT, etsi aliis occupationibus distinerer‚ hoc tamen, quicquid est,
opellae tibi, vir doctissime, consecrarem, id visus mihi sum partim
officio et amori, quo te a prima aetate sum amplexus, partim li-
brarii, viri honestissimi, precibus, partim studiorum et curarum
variarum conjunctioni, quae mihi cum parente ῐηο, viro artium ele-
gantia et doctrina eminentissimo, intercedit, debere. Id quod
mihi eo magis profitendum erat, quo magis me ab omni hoc scri-
ptionis genere alienum esse professus sum, quippe quod sensui meo
adversatur, et arrogantiae aut ostentationis notam nescio quam ha-
bere videtur. Nunc autem me a me ipso id impetrasse, ut huic
libello aliquid seu praefarer seu subjungerem, tanto magis mira-
tionem facere potest, quod ille in eo rerum genere versatur, ad
quod ego juvenilia ingenia hortatu meo raro instigare, saepius ab
eo avocare, soleo. Cujus mei judicii rationem et morem ut ex—
ponam, occasione oblata ita utar, ut DE FINIBUS STUDn CRITICI
REGUNDIS omnino tecum, vir doctissime, paucis agam. Quis
enim foret, quicum lubentius de hoc litterarum studio agerem,
quam cum viro multarum litterarum varietate ita instructo, ut bene
teneat, non omnem doctrinae laudem in critica scriptorum veterum
sola contineri, contra autem ipsius hujus studii laudem summam
in eo ponendam esse, si ad alias disciplinas emendandas et perfi-
ciendas illud adhibeatur.

Equidem, cum ad haec humanitatis studia sub Christii Erne-
stiique disciplina primum accederem, bene memini duas maxime
opiniones, e schola forte Burmanniana, propagatas, commilitonum
animis tum insidere, primam, philologica et critica studia, si non
sola digna sint, quibus ingenium liberalius et erectius sese conse-
cret, omnibus tamen reliquis disciplinarum studiis ita antecellere,
ut facile omnium litterarum eruditiorum principatum teneat; alte-
ram, eum demum in litterarum antiquarum omninoque humanio-
rum aliquantum profecisse,qui scriptores Graecos Latinosque emen-
dare et conjecturis tentare didicisset; hanc vero omnis doctrinae
esse tanquam arcem, ad quam qui pervenisset, nae illum immorta-
litatem nominis tanquum certa possessione tenere. Hac persua-
sione permoti nos scriptores veteres non alio consilio perlegere et
excutere solebamus, quam ut criticam aliquam observatiunculam

