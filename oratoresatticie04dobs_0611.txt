ET EJUS SCRIPTIS. 575

Optimam vero et praestantissimam harum Inscriptionum edi-
tionem debemus Viro eruditissimo, Ennio Quirino Visconti‚ qui
Casauboniani et Aroudiani acuminis laudes felicissime aemulatus,
Salmasianam doctrinam sollertia judicandi temperavit, tractandi
perspicuitate scribendique elegantia etiam superavit. Confectus
est liber, quem chartarum quoque et typorum nitor ac venustas
mirifice commendant, auctoritate illustrissimi Principis Marci An-
tonii Borghese‚ nec inter librariorum merces expositus in Italia,
Musarum amicis ab isto Musageta liberalissime concessus. In-
scriptio haec est: Inscrizioni Greche Triopee ora Borghesiane con
versioni ed osservazioni di Ennio Quirino Visconti‚ in Roma nella
stamperia Pagliarini, 1794. Fol. cum ΙΙ. tabb. aen. Marmorum
scripturam summa oculorum animique contentione denuo rimatus,
multos locos editor restituit, in quibus casaubonus et Salmasius
frustra haeserant, excussit quoque notationes decessorum suorum
una cum Lucae Holstenii apographo MS. diligentissime correcto,
qnod servatur in Bibliotheca Barberina. Ex hoc apparatu enotavit
lectionis varietatem, omissis perpauciS, qnae Arcudius acute vide-
rat3 ipsas vero scripturas marmorum in tabulis aeri incisis subji-
ciendas oculis curavit. Textui apposuit versionem Latinam ad lite-
ram: snbjunxit tum metricam interpretationem Salmasii‚ correctam
a se passim melioribusque lectionibus accommodatam, tum Italam,
quam ipse jussu principis sui composuit. Saepe ei ad tollendas
depravationes profuit ingenii sagacitas: ad difficultates verborum
et rerum expediendas, interior tum linguae, tum magis etiam histo-
riae atque antiquitatis cognitio: ad nutriendos denique et delectan-
dos lectores, copia multarum rerum, quas iu Commentario insigni
cum eruditionis pariter atque perspicuitatis laude exprompsit.

