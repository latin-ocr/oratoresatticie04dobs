LYCURGI
ORATIONUM DEPERDITARUM
’ NOTITIA ET FRAGMENTA.

———-

Ex EDITIONE A. G. BECKER.

*ff PMMUM a Meursio Attic. Lectt. III. 5. in Bibliotheca Attica
(in Thesauro Antiquit. Gronov. Vol. X.)‚ deinde a J. A. Fabricio
Biblioth. Gr. L. ΙΙ. c. 26. p. 916. Lycurgi Orationum tituli, quos
laudavit antiquitas, sunt collecti et in ordinem redacti; quem Cata-
logum sine ulla emendatione recentioribus quibusdam Leocrateae
editoribus transcribere placuit. Sed quum nonnulla ab his viris
doctissimis conscripta recenti subjicienda viderentur quaestioni,
paullo uberius de his disserere visum est. Quamobrem pleniorem
Orationum deperditarum, quas antiquitas tanquam Lycur-geas agno-
vit,confeci indicem3 notato, ubi fieri poterat, Orationis argumento
et tempore, quo unaquaque ab Oratore conscripta sit; tum loca
scriptorum, quae verba singula seu fragmenta exiis servarunt adjeci;
denique veterum criticorum addidi censuram, ex qua apparebit,
nonnullas earum jam antiquis incertae fuisse auctoritatis. Si autem
minor videbitur fragmentorum copia quam speraveris, id temporis
injuria, quam multis de causis in Nostro potissimum nobiscum multi
querentur, factum esse judicabis: tamen utcunque sit, hanc fra-
gmentorum collectionem plerisque gratum acceptumque ed. Leo-
crateae additamentum, ab aliis aliquando locupletandum, futurum
esse existimo, quod quidem in caeteris Oratorum Atticorum edi-
tionibus, excepto Lysia, aegre adhuc desideratur. Huic enim scri-
ptori elegantissimo (cnjus Orr. limatae et numero plures, saepissime
a Rhetoribus Criticis et Lexicographis laudatae et excerptae sunt),
olim I. Taylorus, sospitator ille Oratorum Graecorum, eandem, et
haud scio majoriae doctrina an fortuna, operam navavit.

A.
K AT’ ΑΡΙΣΤΟΓΕΙΤΟΝΟΣ.

Actio, quam contra Aristogitonem instituit Lycurgus subscri· ψ
bente Demosthene, ita ut ille prior hic posterior peroraret, fuit
ἔνδειξις, etsi Plutarchus v. Lyc. p. 843. D. εὐθύνην voc'at. falso.

