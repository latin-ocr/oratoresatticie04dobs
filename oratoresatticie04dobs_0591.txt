 

 

RAPHAELIS FIORILLO
PRAEFATIO

AD HERODEM.

SEMPITERNAM nominis famam clarissimis ingenii monumentis
consecutus est Herodes Atticus, qui illa tempestate floruit, qua
Graecorum Romanorumque scriptores, ab humano cultu jamjam
deficere, litterarum studia ad interitum vergere, priscus Graeci
sermonis nitor obscurari, ac poetae, non elegantias, facilitati ac
grafiae, quae in Atticis tantopere delectant, sed tumori cuidam et
nimio inanique ornatui studere coeperant. Hac igitur aetate paullo
nitidiorem orationem, nonne eadem admiratione et laetitia excipia-
mus, qua stellam solemus, caliginosa nocte radiantem, aut egregiae
virtutis exemplum, corrupta in civitate prosequi?

Operae igitur pretium omnino me facturum esse putavi, nova
Carminum Triopeorum editione adornata, quod non unam ob cau-
sam digna ea sunt, ut a studiosis litterarum Graecarum lectitentur.

Commentatorffius, qui carmina quae restant duo illustrarunt, me
ita adjungere, ut proferrem aliquid, quod a Salmasio,Viscontio,
aliisque intactum relictum esset, profiteri haud ausus sum. Quum
vero in legendis carminibus aliquid temporis consumpserim, multa
in mentem mihi venere, quae partim ad illustranda duo carmina,
partim ad nonnulla aliorum poetarum loca accuratius cognoscenda
prodesse mihi videbantur. Exposui igitur in animadversionibus
verba poetae, et, si qua e'x aliorum imitatione posita viderem, eno-
tavi. Omnem denique curam adhibui, non quidem, ut, quae ad
historiam poetae spectant, enarrarem, sive ut iis locis, quae e Ro-
mana historia luce aliqua indigeant, lucem affunderem, haec enim
Viscontius jam apposuit, sed ut verba sententiasque poeticas in-
dagarem, et illustrarem. Quantum vero utilitatis ex labore meo
ad poemata redundet, rectene in dijudicandis examinandisque
carminibus versatus sim, aliorum estojudicium.

Ante vero quam ad carmina ipsa transgrediar, non alienum est,
brevem rerum, quae in libello obvenient, imaginem ante oculos
ponere, ac diversa capita indicare. Herodis Attici vitam multi
exposuere, sed nemo de eo accuratius egit Cl. Eichstaedtio, qui

