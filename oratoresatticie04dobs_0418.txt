382 A. G. 'BE'CKERI

tronum illi‘c nectua domum vere, servos, reliquaque Athenis ven-
didisse 0pe ‘Amyntae sororis-mariti, sibique perpetuum exsilium in-
dixisse. Quae singula iterum testimoniis confirmantur3 ab Oratore
vero vehementius accusato exprobrantur. (c. 8.)

3. Tertia vero Narrationis parte ostendit: Leocratem‚ dum in
civitate ,Megarensium viveret, vopes-suas ex urbe avectas impen-
disse, ut frumentum emeret ex Epiro, idque lucri causa caeteris
vendidisse Graecis. At lex prohibet, civem Atticum frumentum
alio, nisi Athenas, vehere. Igitur Leocrates triplicis convictus
sceleris severissime puniatur. .

Accedit porro Lycurgus ad expositionem argumentorum, quibus
docet,.justissimam se instituisse Leocratis accusationem. (cf. c.-1.)
Hinc 1. exponit: ‘per denunciationem a Leocrate flagitasse, ut
traderet servos ancillasque ad quaestionem;’ cui denunciationi
ille nequaquam paruisset, male sibi conscius, metuensque, ne ex
eadem familia reus et testes producantur. Nam si quis negat, ac-
cusationem piam esse, hunc oportet servos postulanti ad quaestio-
nem tradere, nec ullo modo defugere certissimum innocentiae
argumentum; quod eumfaciat Leocrates‚ ipse fatetur se pa-
triam prodidisse. (c. 9.) —- Deinde 2. enarrat, ‘ Leocratem· maxima
R. P. calamitate et ingenti ejus periculo patriam turpiter dese-
ruisse,’ quod pulcre et oratorie exornat, ostendens, hunc nihil
tum eorum fecisse, quae caeteri omnes paratissimo animo ad defen·
dendam‘urbem et' conservandam R. P. exegerint; nec interfuisse
funeri fortissimorum virorum, qui pro patriae libertate dimicantes
occubuerint, ita, ut quantum in isto fuerit, interfecti sepultura sint
privati. Quo loco digreditur ad laudationem honestissimorum
civium, qui ad Chaeronaeam pugnantes interfecti siut ; qua digres-
sione, persimili epitaphiis Lysiae, Platonis, Thucydidis vel Demo-
sthenis, splendorem eloquentiae ostendit Lycurgus; is vero locus
terminatur illustri Atheniensium laude, quod insignibus soleant
ornare honoribus eos, qui virtute inclaruerint. Igitur non minus
justum esse, proditores patriae extremis afficere suppliciis. (c.
11. 12.)

Denique 3. accusationisjustitiam demonstrat exemplis a senatu
Areopagitica petitis, qui tum temporis cives nonnullos fugientes
et retractOS, tanquam hostes R. P. interfici jussit: a populo, qui
per judicium publicum Autolycum, reum multo minoris criminis,
capitis damnavit; a decreto denique populi, quo delinitum, ut dis-
cedentes et commune periculum fugientes proditionis convicti
ducerentur, et ultimis afficerentur poenis retracti. His igitur
ostendit, Leocratis accusationem et justam esse, et legitimam3
(c. 123.) illum vero laesae majestatis populi reum, et poena gravis-
sima dignum.

