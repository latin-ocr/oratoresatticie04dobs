384 A. G. BECKERI

torum revocat praeclara majorum facta, cladem Xerxis, victoriam
ad Eurymedontem, pacem honorificam cum Persis factam. (c. 17.)

His adversarii objectionibus, quibus uti poterat, accurate refu-
tatis, Lycurgus revertitur ad demonstrationem: quod Leocrates
desertor sit patriae, quod variis argumentis ita collocatis, ut unurn
alterum adjuvet, evincere magnopere studet.

Jusjurandum, quod omnes ex ephebis egressi civesjurare solent:
‘sacra uunquam dedecorabo arma, nec aciem deseram, patriam
contra defendam eamque meliorem reddam? —id jusjurandum
Leocrates vel nunquam juravit, vel fefellit civitatem; nam con-
trarium omnium exegit. ltaque ad honorem deorum pertinet,
ut puniatur perjurus: nec minus propter homine53 jusjurandum
euim est nervus totius publici status, quo sanctissime devinciuntur
magistratus, judices et privati. (c. 18.)

Praeterea turpissimum est partam majorum gloriam nolle tueri,
quae talibus sceleribus obscuretur necesse est. Ita enim olim ex-
celluit civitas nostra, ut honesta caeteris exempla daret: quam sen·
tentiam imprimis illustrat exemplo Codri, sponte pro patria mors
tem oppetentis. (c. 19. 20.)

At fortasse dicet Leocrates: se in judicium non venturum, si
tanti sceleris sibi esset conscius. Haec vero est excusatio non in-
tegri sed impudentis hominis. Quod redierit, id divinitus facturn
esse videtur, ut eo, quo deliquit loco, ignominiosa puniretur morte.
(c. 21.) Haec illustrat exemplo Callistrati, qui, quum absens a
Populo capitis damnatus esset, postea vero spe veniae impetrandae
ad aram deorum, Athenas revertens, confugisset, debita affectus
sit poena. (c. 22.) Dii enim cernunt actiones omnium, et maxime
curant pietatem erga patriam et parentes. In Sicilia juvenis· qui-
dam, eruptione AEtuae montis, patrem senem, vitam ejus servaturus,
in humeros sustulit; deus vero praesens ambos servavit, dum cae-
teri, qui parentes impie reliquerant, peribant. (c. 23.) Sic Ere-
chtheus, cujus uxor erat Praxithea Cephisi filia, cum Eumolpus
exercitum e Thracia adduxisset, ut Atticam occuparet, consuluit
oraculum, quo modo victoria potiretur? responsum tulit, victorem
fore, si filiam vellet immolare. Euripides vero matrem in scenam
profert, permittentem filiam, civitati ut fiat victima. (c. 24.) Pari
modo Homerus ad patriae amorem hortatur, qui poeta nobilissimus,
quem majores nostri admirabantur, hos incitabat, ut non modo pro
sua, sed etiam pro salute totius Graeciae, tanquam pro communi
patria, mortem oppetere non dubitarent. Igitur in Marathonio
campo dimicantes hostes deleverunt, et universam terrore libera-
runt Graeciam. (c. 26. 27.) Tanta autem, et tam nota fuit illorum
virtus, ut bello Messeniaco oraculum Spartanis responderet:
victores fore Lacedaemonios, si ab Atheniensibus ducem peterent.

 

