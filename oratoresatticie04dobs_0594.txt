558 FIORILLO PRAEFATIO.

pharum, numerosissimamque florum varietatem elegantissime de-
scripsit. Cur denique, si hoc etiam argumentum nihil valere
dixerit aliquis, nomen Marcelli, in genitivo positum in fronte In-
scriptionis‚ si non indigitat auctor-emt Epigrammata Anthologiae
‘Graecae et Latinae innumera, nomina praeferunt auctorum, unde, a
quo scripta sunt, intelligi plane potest et cognosci. Nec inIn-
scriptionibus hoc infrequens. (v. Pockoke, Description of the East,
p. 133, 104. et Toupii Emendatt. in Suid. T. III. p. 46.) Marcello
non dedicatum esse carmen, unusquisque intelligit, et si dedica-
tum, cur nulla Marcelli in ipso carmine mentio injecta est‘l

Pauca haec nobis argumenta in mentem venere, alia, cui majus
est.ingenium ipse animadvertet. In Animadversionibus egi id, ut,
quaecunque ad intelligentiam carminum facere videbantur, eorum
praetermitterem nihil. Venerunt quoque in mentem nonnullae
emendationes aliorum poetarum, quas si adsperserim nostris ob-
servationibus, Virorum doctorum humanitatem non aegre id latu-
ram esse, mihi persuasi. Dedi fortasse occasionem aliis meliora
proferendi et veriora. Omnino me trado Virorum eruditorum
benevolentiae, quam promereri summo studio conabor. Laeto
semper animo in hoc studio pergam, favorem doctorum virorum
expertuS‚ quorum sententias humaniores aequo animo audire ac
serre didici.

 

 

